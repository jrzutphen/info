# Creative Commons Naamsvermelding-GelijkDelen 4.0 Internationaal Publieke Licentie

<!-- dprint-ignore-start -->
<!-- markdownlint-disable-next-line MD013 MD042 -->
[![read in English][us-inactive]](CC-BY-SA-4.0-en.md) [![in het Nederlands aan het lezen][nl-active]](#)
<!-- dprint-ignore-end -->

[us-inactive]: https://img.shields.io/badge/English-e2eaf2?style=for-the-badge&logo=data:image/svg%2bxml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIGlkPSJmbGFnLWljb25zLXVzIiB2aWV3Qm94PSIwIDAgNjQwIDQ4MCI+DQogIDxwYXRoIGZpbGw9IiNiZDNkNDQiIGQ9Ik0wIDBoNjQwdjQ4MEgwIi8+DQogIDxwYXRoIHN0cm9rZT0iI2ZmZiIgc3Ryb2tlLXdpZHRoPSIzNyIgZD0iTTAgNTUuM2g2NDBNMCAxMjloNjQwTTAgMjAzaDY0ME0wIDI3N2g2NDBNMCAzNTFoNjQwTTAgNDI1aDY0MCIvPg0KICA8cGF0aCBmaWxsPSIjMTkyZjVkIiBkPSJNMCAwaDM2NC44djI1OC41SDAiLz4NCiAgPG1hcmtlciBpZD0idXMtYSIgbWFya2VySGVpZ2h0PSIzMCIgbWFya2VyV2lkdGg9IjMwIj4NCiAgICA8cGF0aCBmaWxsPSIjZmZmIiBkPSJtMTQgMCA5IDI3TDAgMTBoMjhMNSAyN3oiLz4NCiAgPC9tYXJrZXI+DQogIDxwYXRoIGZpbGw9Im5vbmUiIG1hcmtlci1taWQ9InVybCgjdXMtYSkiIGQ9Im0wIDAgMTYgMTFoNjEgNjEgNjEgNjEgNjBMNDcgMzdoNjEgNjEgNjAgNjFMMTYgNjNoNjEgNjEgNjEgNjEgNjBMNDcgODloNjEgNjEgNjAgNjFMMTYgMTE1aDYxIDYxIDYxIDYxIDYwTDQ3IDE0MWg2MSA2MSA2MCA2MUwxNiAxNjZoNjEgNjEgNjEgNjEgNjBMNDcgMTkyaDYxIDYxIDYwIDYxTDE2IDIxOGg2MSA2MSA2MSA2MSA2MHoiLz4NCjwvc3ZnPg==
[nl-active]: https://img.shields.io/badge/Nederlands-2f5c66?style=for-the-badge&logo=data:image/svg%2bxml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIGlkPSJmbGFnLWljb25zLW5sIiB2aWV3Qm94PSIwIDAgNjQwIDQ4MCI+DQogIDxwYXRoIGZpbGw9IiNhZTFjMjgiIGQ9Ik0wIDBoNjQwdjE2MEgweiIvPg0KICA8cGF0aCBmaWxsPSIjZmZmIiBkPSJNMCAxNjBoNjQwdjE2MEgweiIvPg0KICA8cGF0aCBmaWxsPSIjMjE0NjhiIiBkPSJNMCAzMjBoNjQwdjE2MEgweiIvPg0KPC9zdmc+

Door het uitoefenen van de door de licentie verleende rechten (zoals hieronder
omschreven), ga Je akkoord met de voorwaarden en condities van deze Creative
Commons Naamsvermelding-GelijkDelen 4.0 Internationale Publieke Licentie
("Publieke Licentie"). Voor zover deze Publieke Licentie geïnterpreteerd kan
worden als een contract, worden Jou de gelicenseerde rechten verleend met
inachtneming van Jouw aanvaarding van deze voorwaarden en condities, en de
Licentiegever verleent Jou deze rechten met inachtneming van de voordelen die de
Licentiegever ontvangt door het beschikbaar stellen van het Gelicenseerde
Materiaal onder deze voorwaarden en condities.

## 1. Definitions

- **a. Afgeleid Materiaal** betekent materiaal dat is beschermd door
  Auteursrecht en Soortgelijke Rechten, dat is afgeleid van of gebaseerd op het
  Gelicenseerde Materiaal en waarin het Gelicenseerde Materiaal is vertaald,
  aangepast, gearrangeerd, gewijzigd of anderszins aangepast op een manier die
  toestemming vereist op grond van het Auteursrecht en Soortgelijke Rechten van
  de Licentiegever. Voor de toepassing van deze Publieke Licentie, wordt er
  altijd Afgeleid Materiaal geproduceerd wanneer het Gelicenseerde Materiaal
  wordt gesynchroniseerd in getimede relatie met een bewegend beeld waar het
  gaat om een muziekwerk, uitvoering of geluidsopname.

- **b. Bewerkerslicentie** betekent de licentie die Je toepast op Jouw
  Auteursrecht en Soortgelijke Rechten in Jouw bijdrage aan het Afgeleid
  Materiaal met inachtneming van de hierboven vermelde voorwaarden en condities
  van deze Publieke Licentie.

- **c. BY-SA Compatibele Licentie** betekent een licentie die vermeld wordt op
  <https://creativecommons.org/compatiblelicenses>, goedgekeurd door Creative
  Commons als wezenlijk equivalent van deze Publieke Licentie.

- **d. Auteursrecht en Soortgelijke Rechten** zijn het auteursrecht en rechten
  die nauw verwant zijn aan het auteursrecht, waaronder maar niet gelimiteerd
  tot, uitvoeringen, uitzending, geluidsopname en Sui Generis Databankenrecht,
  ongeacht de manier waarop de rechten zijn gelabeld of gecategoriseerd. Voor de
  doeleinden van deze Publieke Licentie, vallen de rechten omschreven onder
  Artikel 2(b)(1)-(2) niet onder Auteursrecht en Soortgelijke Rechten.

- **e. Doeltreffende Technologische Maatregelen** betekenen maatregelen die, bij
  het ontbreken van de juiste bevoegdheid, niet omzeild mogen worden wegens
  wetten ter implementatie van de verplichtingen van Artikel 11 van het
  WIPO-verdrag inzake het auteursrecht aangenomen op 20 december 1996, en/of
  soortgelijke internationale overeenkomsten.

- **f. Uitzonderingen en Beperkingen** betekent 'fair use', 'fair dealing',
  en/of enige andere uitzondering of beperking van het Auteursrecht en
  Soortgelijke Rechten die van toepassing zijn op Jouw gebruik van het
  Gelicenseerde Materiaal.

- **g. Licentie-elementen** betekent de licentie-eigenschappen die vermeld
  worden in de naam van een Creative Commons Publieke Licentie. De
  Licentie-elementen van deze Publieke Licentie zijn Naamsvermelding en
  GelijkDelen.

- **h. Gelicenseerde Materiaal** betekent het artistieke of literaire werk,
  databank, of ander materiaal waarop de Licentiegever deze Publieke Licentie
  toepast.

- **i. Gelicenseerde Rechten** betekent de rechten aan Jou verleend, beperkt
  door de voorwaarden en condities van deze Publieke Licentie, welke in verband
  staan met het Auteursrecht en de Soortgelijke Rechten die van toepassing zijn
  op het gebruik van het Gelicenseerde Materiaal en waarvan de Licentiegever de
  bevoegdheid heeft om ze te licenseren.

- **j. Licentiegever** betekent de persoon/personen of entiteit(en) die rechten
  verlenen onder deze Publieke Licentie.

- **k. Delen** betekent het aanbieden van materiaal aan het publiek door alle
  middelen of werkwijzen die toestemming vereisen onder de Gelicenseerde
  Rechten, zoals reproductie, openbare vertoning, openbare uitvoering,
  distributie, verspreiding, communicatie of invoer, en het beschikbaar maken
  aan het publiek op zodanige wijze dat leden van het publiek daartoe op een
  door hen individueel gekozen plaats en tijd toegang toe hebben.

- **l. Sui Generis Databankenrecht** betekent rechten anders dan het
  auteursrecht als gevolg van Richtlijn 96/9/EC van het Europees Parlement en de
  Europese Raad van 11 maart 1996 betreffende de rechtsbescherming van
  databanken, zoals gewijzigd en/of opgevolgd, evenals andere in essentie
  gelijkwaardige rechten overal ter wereld.

- **m. Je** staat voor de persoon of entiteit die de Gelicenseerde Rechten
  uitoefent onder deze Publieke Licentie. **Jou**, **Jouw** en **Je** hebben een
  overeenkomstige betekenis.

## 2. Omvang

- **a. Licentieverlening.**

  - **1.** Met inachtneming van de voorwaarden en condities van deze Publieke
    Licentie verleent de Licentiegever hierbij aan Jou een wereldwijde,
    royalty-vrije, niet in sublicentie te geven, niet-exclusieve,
    onherroepelijke licentie om de Gelicenseerde Rechten met betrekking tot het
    Gelicenseerde Materiaal uit te oefenen:

    - **A.** het reproduceren en Delen van het gehele of gedeeltes van het
      Gelicenseerde Materiaal; en

    - **B.** het produceren, reproduceren, en Delen van Afgeleid Materiaal.

  - **2. Uitzonderingen en Beperkingen.** Om twijfel te voorkomen: waar de
    Uitzonderingen en Beperkingen van toepassing zijn op Jouw gebruik is deze
    Publieke Licentie niet van toepassing en je hoeft dan niet te voldoen aan de
    voorwaarden en condities.

  - **3. Termijn.** De termijn van deze Publieke Licentie wordt omschreven in
    Artikel 6(a).

  - **4. Media en formaten; technische wijzigingen toegestaan.** De
    Licentiegever geeft Jou de bevoegdheid om de Gelicenseerde Rechten op alle
    media en formaten, zowel reeds bestaande als toekomstige, uit te oefenen, en
    om deze van de benodigde technische wijzigingen te voorzien om dit te doen.
    De Licentiegever doet afstand van en/of gaat ermee akkoord om afstand te
    doen van alle rechten of bevoegdheden die Jou verbieden om technische
    wijzigingen door te voeren die noodzakelijk zijn om de Gelicenseerde Rechten
    uit te oefenen, inclusief de technische wijzigingen die noodzakelijk zijn om
    Doeltreffende Technologische Maatregelen te omzeilen. Voor toepassing van
    deze Publieke Licentie leidt het simpelweg wijzigen zoals toegestaan in
    Artikel 2(a)(4) nooit tot Afgeleid Materiaal.

  - **5. Verdere ontvangers.**

    - **A. Aanbod van de Licentiegever – Gelicenseerde Materiaal.** Iedere
      ontvanger van het Gelicenseerde Materiaal krijgt automatisch een aanbod
      van de Licentiegever om de Gelicenseerde Rechten uit te oefenen volgens de
      voorwaarden en condities van deze Publieke Licentie.

    - **B. Aanvullend aanbod van de Licentiegever – Afgeleid Materiaal.** Iedere
      ontvanger van Afgeleid Materiaal van Jou krijgt automatisch een aanbod van
      de Licentiegever om de Gelicenseerde Rechten in het Afgeleid Materiaal uit
      te oefenen volgens de condities van de Bewerkerslicentie die Je toepast.

    - **C. Geen verdere beperkingen.** Je mag geen aanvullende of afwijkende
      voorwaarden of condities aanbieden of opleggen, noch enige Doeltreffende
      Technologische Maatregelen toepassen, als daardoor de uitoefening van de
      Gelicenseerde Rechten door de ontvanger van het Gelicenseerde Materiaal
      wordt beperkt.

  - **6. Geen goedkeuring.** Niets in deze Publieke Licentie kan worden opgevat
    als of vestigt toestemming om te beweren of te impliceren dat Je verbonden
    bent, of dat Jouw gebruik van het Gelicenseerde Materiaal is verbonden,
    gesponsord, goedgekeurd of een officiële status heeft verkregen door de
    Licentiegever of andere daartoe aangewezen personen om Naamsvermelding te
    ontvangen als bedoeld in artikel 3(a)(1)(A)(i).

- **b. Andere rechten.**

  - **1.** Morele rechten, zoals het recht op integriteit, zijn niet
    gelicenseerd onder deze Publieke Licentie, noch publiciteit, privacy en/of
    andere soortgelijke persoonlijkheidsrechten; echter, voor zover mogelijk,
    doet de Licentiegever afstand en/of gaat akkoord met het niet inroepen van
    enige van zulke rechten gehouden door de Licentiegever tot in hoeverre dit
    noodzakelijk is om Jou de Gelicenseerde Rechten te kunnen laten uitoefenen,
    maar niet op andere wijze.

  - **2.** Octrooi- en merkenrecht vallen niet onder deze Publieke Licentie.

  - **3.** Voor zover mogelijk doet de Licentiegever afstand van enig recht op
    royalty's van Jou voor het uitoefenen van de Gelicenseerde Rechten,
    rechtstreeks of via een collectieve beheersorganisatie op grond van een
    vrijwillige of voor afstand vatbaar wettelijk- of dwanglicentiesysteem. In
    alle andere gevallen behoudt de Licentiegever nadrukkelijk het recht om
    royalty’s te innen.

## 3. Licentievoorwaarden

Jouw uitoefening van de Gelicenseerde Rechten is uitdrukkelijk onderworpen aan
de volgende voorwaarden.

- **a. Naamsvermelding.**

  - **1.** Als Je het Gelicenseerde Materiaal Deelt (inclusief in aangepaste
    vorm), ben Je verplicht:

    - **A.** het volgende te behouden indien het door de Licentiegever bij het
      Gelicenseerde Materiaal wordt aangeleverd:

      - **i.** identificatie van de maker(s) van het Gelicenseerde Materiaal en
        alle andere aangewezenen voor het ontvangen van naamsvermelding, die op
        redelijke wijze door de Licentiegever worden gevraagd (inclusief bij
        wijze van pseudoniem indien deze is aangewezen);

      - **ii.** een auteursrechtvermelding;

      - **iii.** een verwijzing naar deze Publieke Licentie;

      - **iv.** een verwijzing naar de uitsluiting van garanties;

      - **v.** een URI of hyperlink naar het Gelicenseerde Materiaal voor zover
        dit redelijkerwijs mogelijk is;

    - **B.** aan te geven of Je het Gelicenseerde Materiaal bewerkt hebt, en een
      indicatie van eventuele eerdere wijzigingen te behouden; en

    - **C.** aan te geven dat het Gelicenseerde Materiaal onder deze Publieke
      Licentie staat, en de tekst bijvoegen van, of de URI of hyperlink naar,
      deze Publieke Licentie.

  - **2.** Je kunt voldoen aan de voorwaarden in Artikel 3(a)(1) op elke
    redelijke wijze met inachtneming van het medium, de middelen, en context
    waarin je het Gelicenseerde Materiaal Deelt. Het kan bijvoorbeeld redelijk
    zijn om aan de voorwaarden te voldoen door een URI of hyperlink te plaatsen
    naar een bron die de vereiste informatie bevat.

  - **3.** Op verzoek van de Licentiegever, ben je verplicht alle informatie
    vermeld in Artikel 3(a)(1)(A) te verwijderen voor zover dit redelijkerwijs
    mogelijk is.

- **b. GelijkDelen.**

  In aanvulling op de condities van Artikel 3(a), als Je Afgeleid Materiaal
  Deelt dat Je produceert, dan zijn de volgende condities ook van toepassing.

  - **1.** De Bewerkerslicentie die Je toepast moet een Creative
    Commons-licentie zijn met dezelfde Licentie-elementen, in deze versie of een
    latere, of een BY-SA Compatibele Licentie.

  - **2.** Je moet de tekst van, of een URI of hyperlink naar, de door Jou
    toegepaste Bewerkerslicentie bijvoegen. Je kunt op redelijke wijze aan deze
    conditie voldoen gebaseerd op het medium, de middelen, en context waarin je
    het Afgeleid Materiaal Deelt.

  - **3.** Je mag geen aanvullende of afwijkende voorwaarden of condities
    aanbieden of opleggen, noch enige Doeltreffende Technologische Maatregelen
    toepassen, op Afgeleid Materiaal dat het uitoefenen van de verstrekte
    rechten onder de Bewerkerslicentie die Je toepast beperkt.

## 4. Sui Generis Databankenrechten

Waar de Gelicenseerde Rechten, Sui Generis Databankenrechten omvatten is bij het
gebruik van het Gelicenseerde Materiaal door Jou van toepassing:

- **a.** om twijfel te voorkomen: Artikel 2(a)(1) verleent Jou het recht om op
  te vragen, hergebruiken, te reproduceren en te Delen van alle, of een
  substantieel deel van de, inhoud van de databank;

- **b.** als je alle, of een substantieel deel van de, inhoud van de databank
  samenvoegt tot een databank waarop je het Sui Generis Databankrecht hebt (maar
  niet de individuele onderdelen ervan), dan is de databank waarop je dit recht
  hebt Afgeleid Materiaal, inclusief voor de doeleinden van Artikel 3(b); en

- **c.** Je dient te voldoen aan de voorwaarden gesteld in Artikel 3(a) bij het
  Delen van alle, of een substantieel deel van de, inhoud van de databank.

Om twijfel te voorkomen: Artikel 4 dient ter aanvulling en niet ter vervanging
van Jouw verplichtingen onder deze Publieke Licentie, waar de Gelicenseerde
Rechten ook andere Auteursrechten en Soortgelijke Rechten omvatten.

## 5. Uitsluiting van garanties en beperking van aansprakelijkheid

- **a.** Tenzij anders dan afzonderlijk uitgevoerd door de Licentiegever en voor
  zover mogelijk, biedt de Licentiegever het Gelicenseerde Materiaal aan ‘zonder
  garantie’ en zoals deze beschikbaar is gesteld, en geeft hiervoor geen
  verklaringen of garanties van welk aard dan ook, zowel expliciet, impliciet,
  statutair of anders. Dit omvat, zonder beperking, garanties van titel,
  verkoopbaarheid, geschiktheid voor een bepaald doel, niet-inbreuk, afwezigheid
  van latente of andere gebreken, nauwkeurigheid of de aanwezigheid of
  afwezigheid van fouten, al dan niet bekend of vindbaar. Wanneer beperkingen en
  garanties geheel of gedeeltelijk niet toegestaan zijn, is dit niet op Jou van
  toepassing.

- **b.** Voor zover mogelijk, is de Licentiegever in geen geval aansprakelijk
  voor Jou, of op enige juridische grondslag (Inclusief, zonder beperking,
  nalatigheid) of anderszins voor enige directe, bijzondere, indirecte,
  incidentele, punitieve, exemplarische of andere verliezen, kosten, uitgaven of
  schade die voortvloeien uit deze Publieke Licentie, of bij het gebruik van het
  Gelicenseerde Materiaal, zelfs indien de Licentiegever op de hoogte is gesteld
  van het risico op dergelijke verliezen, kosten, of uitgaven op schade. Waar
  een beperking van aansprakelijkheid geheel of gedeeltelijk niet is toegestaan,
  is deze beperking niet op Jou van toepassing.

- **c.** De uitsluiting van garantie en beperking van aansprakelijkheid zoals
  hierboven vermeld, zal worden uitgelegd op een wijze die, voor zover mogelijk,
  het meest in de buurt komt van een absolute vrijwaring en verklaring van
  afstand van alle aansprakelijkheid.

## 6. Termijn en beëindiging

- **a.** Deze Publieke Licentie geldt voor de beschermingstermijn van het
  Auteursrecht en Soortgelijke Rechten die hier gelicenseerd worden. Echter, als
  Je niet voldoet aan de voorwaarden van deze Publieke Licentie, dan eindigen
  Jouw rechten ingevolge deze Publieke Licentie van rechtswege.

- **b.** Waar Jouw recht van gebruik op het Gelicenseerde Materiaal ingevolge
  van Artikel 6(a) is geëindigd, wordt dit hersteld:

  - **1.** automatisch met ingang van de datum waarop de overtreding is recht
    gezet, mits deze rechtzetting binnen 30 dagen na ontdekking van de
    overtreding heeft plaatsgevonden; of

  - **2.** na uitdrukkelijke herstel door de Licentiegever.

  Om twijfel te voorkomen: Artikel 6(b) doet geen afbreuk aan het recht van de
  Licentiegever om rechtsmiddelen aan te wenden voor de overtredingen van deze
  Publieke Licentie.

- **c.** Om twijfel te voorkomen: de Licentiegever kan op elk gewenst moment het
  Gelicenseerde Materiaal onder afzonderlijke voorwaarden of condities
  aanbieden, of stoppen met de distributie van het Gelicenseerde Materiaal.
  Hierdoor zal deze Publieke Licentie echter niet beëindigd worden.

- **d.** Artikel 1, 5, 6, 7, en 8 blijven geldig na beëindiging van deze
  Publieke Licentie.

## 7. Andere voorwaarden en condities

- **a.** De Licentiegever is niet gebonden aan enige aanvullende of andere
  voorwaarden of condities die gecommuniceerd zijn door Jou, tenzij dit
  uitdrukkelijk is overeengekomen.

- **b.** Eventuele afspraken of overeenkomsten met betrekking tot het
  Gelicenseerde Materiaal die hierin niet is vermeld, zijn onafhankelijk en
  staan los van de voorwaarden en condities van deze Publieke Licentie.

## 8. Interpretatie

- **a.** Om twijfel te voorkomen, deze Publieke Licentie wordt niet en kan (ook)
  niet opgevat worden ter vermindering, beperking of begrenzing van, of als
  voorwaarden stellend aan, elk gebruik van het Gelicenseerd Materiaal dat
  (sowieso) rechtmatig kan plaatsvinden zonder toestemming onder deze Publieke
  Licentie.

- **b.** Voor zover mogelijk, indien een bepaling van deze Publieke Licentie
  onafdwingbaar wordt geacht, zal de bepaling automatisch hervormd worden tot
  het noodzakelijke minimum om deze wel afdwingbaar te maken. Indien de bepaling
  niet hervormd kan worden, zal deze gescheiden worden van deze Publieke
  Licentie, zonder dat de afdwingbaarheid van de overige voorwaarden en
  condities wordt aangetast.

- **c.** Van geen enkele voorwaarde of conditie van deze Publieke Licentie wordt
  afstand gedaan en geen gebrek aan naleving wordt toegestaan, tenzij dit
  expliciet met de Licentiegever is overeengekomen.

- **d.** Niets in deze Publieke Licentie betekent, of kan worden geïnterpreteerd
  als een beperking op, of als afstandsverklaring van, enige voorrechten en
  immuniteiten die gelden voor de Licentiegever of voor Jou, inclusief van de
  juridische processen van enig rechtsgebied of enige autoriteit.

---

## Aanhangsel

Creative Commons Corporation ("Creative Commons") is geen advocatenkantoor en
biedt geen juridische diensten of advies. De verdeling van publieke licenties
van Creative Commons creëert geen advocaat-cliënt- of andere relatie. Creative
Commons biedt zijn licenties en gerelateerde informatie zoals ze zijn. Creative
Commons biedt geen garantie op zijn licenties, materiaal dat onder de
voorwaarden van zijn licenties valt of enige gerelateerde informatie. Creative
Commons verwerpt alle aansprakelijkheid in de breedste zin voor schade als
gevolg van hun gebruik.

Creative Commons is geen partij bij haar publieke licenties. Niettegenstaande
kan Creative Commons er voor kiezen een van de publieke licenties toe te passen
op materiaal dat het zelf publiceert, en in die gevallen zal Creative Commons
beschouwd worden als de "Licentiegever". De tekst van de Creative Commons
publieke licenties is toegewijd aan het publieke domein onder de
[Creative Commons CC0 Publieke Domein Afstandsverklaring](https://creativecommons.org/publicdomain/zero/1.0/legalcode.nl).
Met uitzondering van het beperkte doel om kenbaar te maken dat materiaal onder
een Creative Commons Publieke Licentie is vrijgegeven, of anderszins is
toegestaan op grond van het beleid van Creative Commons gepubliceerd op
<https://creativecommons.org/policies>, geeft Creative Commons geen toestemming
voor het gebruik van het merk "Creative Commons" of enig ander merk of logo van
Creative Commons zonder voorafgaande schriftelijke toestemming inclusief, zonder
beperking, in verband met ongeautoriseerde wijzigingen aan een van haar openbare
licenties of alle andere regelingen, afspraken of overeenkomsten met betrekking
tot het gebruik van gelicenseerde materiaal. Om twijfel te voorkomen, deze
paragraaf maakt geen deel uit van de publieke licenties.

Creative Commons kan gecontacteerd worden op <https://creativecommons.org>.

### Het gebruik van de Publieke Licenties van Creative Commons

Creative Commons-licenties bieden een standaardset voorwaarden en bepalingen die
makers en andere rechthebbenden kunnen gebruiken om originele werken van
auteurschap en ander materiaal te delen dat onderhevig is aan auteursrecht en
verwante rechten die zijn gespecificeerd in de onderstaande licentie. De
volgende overwegingen zijn alleen voor informatieve doeleinden, ze zijn niet
uitputtend en maken geen deel uit van onze licenties.

- **Overwegingen voor licentiegevers:** Onze licenties zijn bedoeld voor gebruik
  door degenen die geautoriseerd zijn om iedereen toestemming te geven om
  materiaal te gebruiken op manieren die anderszins worden beperkt door
  auteursrecht en aanverwante rechten. Onze licenties zijn onherroepelijk.
  Licentiegevers dienen de voorwaarden van de licentie die ze kiezen te lezen en
  te begrijpen voordat ze deze toepassen. Licentiegevers moeten ook alle
  benodigde rechten veiligstellen voordat ze onze licenties toepassen, zodat
  iedereen het materiaal kan hergebruiken zoals verwacht. Licentiegevers dienen
  materiaal dat niet onder de licentie valt duidelijk te markeren. Dit omvat
  ander CC-gelicenseerd materiaal of materiaal dat wordt gebruikt onder een
  uitzondering of beperking op het auteursrecht.
  [Meer overwegingen voor licentiegevers.](https://wiki.creativecommons.org/wiki/Considerations_for_licensors_and_licensees#Considerations_for_licensors)

- **Overwegingen voor het publiek:** Door een van onze publieke licenties te
  gebruiken, verleent de licentiegever het publiek toestemming om het
  gelicenseerde materiaal onder gespecificeerde voorwaarden te gebruiken. Als de
  toestemming van de licentiegever om welke reden dan ook niet nodig is,
  bijvoorbeeld omdat een uitzondering of beperking op het auteursrecht van
  toepassing, dan wordt dat gebruik niet gereguleerd door de licentie. Onze
  licenties verlenen alleen toestemming onder het auteursrecht en bepaalde
  andere rechten die een licentiegever kan verlenen. Het gebruik van het
  gelicenseerde materiaal kan om andere redenen nog steeds worden beperkt,
  bijvoorbeeld omdat anderen auteursrechten of andere rechten op het materiaal
  hebben. Een licentiegever kan speciale verzoeken doen, zoals vragen om alle
  wijzigingen te markeren of te beschrijven. Hoewel dit niet vereist is door
  onze licenties, wordt u aangemoedigd om deze verzoeken waar redelijk te
  respecteren.
  [Meer overwegingen voor het publiek.](https://wiki.creativecommons.org/wiki/Considerations_for_licensors_and_licensees#Considerations_for_licensees)
